<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>sluha_dvou_panu-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="sluha_dvou_panu-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-64" class="MLP_uroven2_kapitola">Doslov překladatele</p>
			<p class="MLP_text_bez1radku ParaOverride-1">Klasická italská commedie dell’arte platí u&#160;nás již dlouhá léta za vzor divadla oproštěného vší reality, praktického účelu a&#160;dosahu, za sám výlupek artismu a&#160;formalismu. V&#160;tom se shodují jak kritici, tak zapřisáhlí (u nás ovšem již jen pokoutní) vyznavači formalismu. Pokud mají na mysli to, co bylo u&#160;nás a&#160;ostatně v&#160;celé Evropě vydáváno za commedii dell’arte či aspoň za její styl, mají nesporně pravdu. Pokud by měli na mysli <span class="MLP_znak_kurziva_11b">skutečnou</span> commedii dell’arte&#160;– pak ovšem není většího omylu a&#160;neporozumění v&#160;dějinách divadla. Za dnešní své představy o&#160;commedii dell’arte děkujeme totiž (krom některých důsledků historického vývoje toho divadelního žánru) francouzské dekadenci z&#160;druhé poloviny minulého století, čítajíc v&#160;to Laforguova „Blázna z&#160;měsíce“ i&#160;Verlainův obraz „Ubohého Leliana“, jsme v&#160;nich poplatní obrazům mladého Picassa a&#160;pozdějšímu futurismu (včetně našeho Josefa Čapka jisté doby a&#160;včetně ovšem počátků bratří Čapků v&#160;módní „Lásky hře osudné“), Blokovu „Balagančiku“, Meiercholdovi a&#160;Tairovovi z&#160;let plné slávy „avant­gardismu“, u&#160;nás poetismu. Jinými slovy: Pro jednostranně zkreslený názor, který si o&#160;velké kapitole divadelní minulosti udělala kultura z&#160;let stupňujících se krizí buržoazního světa, nejsme s&#160;to vidět tuto část kulturního dědictví správně a&#160;vyrovnat se s&#160;ní. A&#160;nejde tu jen o&#160;commedii dell’arte (která ovšem sama pro naše repertoární dědictví nemá valného významu: texty nejsou dochovány, a&#160;tak představení zemřela se svými herci téměř beze zbytku); nejde tu jen o&#160;správné pojetí některých Goldoniho her, z&#160;nichž „Sluha dvou pánů“ je nejznámější a&#160;nejvýznamnější; o&#160;správné pojetí tvorby Gozziho (cituji alespoň „Turandot“) a&#160;části děl Molièrových. Jde tu o&#160;správný poměr k&#160;celému velkému druhu divadla, jehož vývoj přesahuje dnes již dvě tisícovky let: jde o&#160;celou komedii <span class="MLP_znak_kurziva_11b">typů</span>.</p>
			<p class="MLP_text ParaOverride-1">U&#160;starších italských autorů čteme pro commedii dell’arte ještě jedno označení, užívané téměř souběžně s&#160;prvním: komedie atel­lán­ská. Italští komedianti a&#160;jejich obecenstvo znali velmi dobře svůj rodokmen, který se táhl až do divadelního pravěku, k&#160;zemědělským slavnostem a&#160;průvodům symbolických masek na počest božstev úrody, k&#160;slavnostem, jež spolu s&#160;divadlem přežily nepřízeň křesťanství a&#160;staly se pak i&#160;jedním z&#160;otců karnevalu. Potulní minstrelové, bratři minnesängrů, truvérů a&#160;trubadúrů, bratři kejklířů, šumařů, medvědářů a&#160;ostatních kočujících profesí, dochovali svým renesančním vnukům odkaz starořímských dědů: umění divadla&#160;– a&#160;divadla po výtce hereckého, hraného větším dílem spatra. Dochovali jim i&#160;dědictví čtyř základních lidských typů, jejichž povahové vlastnosti i&#160;vzhled až po kostým a&#160;masku jsou pevně určeny tradicí a&#160;umožňují herci vytvářet postavu, její situace a&#160;akce jen na základě stručné dějové osnovy: práskaný sluha, žrout, pozdější dottore i&#160;pozdější Pantalone jsou již v&#160;atelláně. Divadlo se naučilo už tehdy vytvářet z&#160;lidských existencí a&#160;vlastností, v&#160;té době příznačných, společenskou generalizaci divadelní postavy&#160;– zkratky, v&#160;níž jsou typické znaky lidí zhuštěny v&#160;nejhrubších, nejzákladnějších rysech do symbolu: <span class="MLP_znak_kurziva_11b">typu</span>.</p>
			<p class="MLP_text ParaOverride-1">Z&#160;dob, kdy byla atellána pěstována již literárně, je dochováno na dvě stě zlomků, povětšinou jednoveršových, z&#160;nejrůznějších her, o&#160;nichž dnes můžeš stěží říci, jak vypadaly a&#160;jaký měly smysl. Než s&#160;určitostí můžeme prohlásit, že tak zcela nevinné divadlo to nebylo a&#160;odvrat od skutečnosti do říše snových maškar už vůbec ne. Že se nesrovnávalo se ctí římského občana býti hercem&#160;– to můžeme vysvětlit prestižními společenskými ohledy. Nevysvětlíme však jimi cenzurní římskou praxi: římský občan nesměl být postavou komedie, tím spíš, že komedie byla zprvu umění především <span class="MLP_znak_kurziva_11b">lidové</span><span class="MLP_znak_kurziva_11b CharOverride-1">,</span> a&#160;atellána zvlášť. Otcové města i&#160;impéria nemohli potřebovat, aby byli viděni na jevišti v&#160;situacích zlehčujících kritikou, která bezpochyby dosti oprávněně padla na jejich míru. Místa, pro jejichž obyvatelstvo šmahem platilo právo římského občanství, nesměla být dějištěm jakýchkoli komedií&#160;– a&#160;to pravidlo bylo důsledně uchováváno a&#160;rozšiřovalo svou působnost ruku v&#160;ruce s&#160;tím, jak se rozšiřovalo právo římského občanství z&#160;jeho původních nositelů, obyvatelů Říma samého, na další a&#160;další oblasti impéria. Toto pravidlo doslova vymýtilo komedii s&#160;římskými náměty, sotva že se trochu začala vyvíjet. A&#160;atelláně zachránila význačné postavení a&#160;masovou oblíbenost pravděpodobně především shoda historických okolností: v&#160;době, kdy bylo římské právo rozšířeno na všecky Italiky, přestala už Atella právně existovat; a&#160;zábava na účet pomyslné obce, obdoby našeho Kocourkova, byla přípustná, i&#160;když ve skutečnosti rány padaly jinam, než kam byly zdánlivě mířeny.</p>
			<p class="MLP_text ParaOverride-1">A&#160;to je tradice společenské kritiky, kterou si komedie tohoto druhu zachovala povždy, až do let svého pozdního dědice Offenbacha, až po jeho vymaškařené starověké hrdiny a&#160;pánybohy. To je tradice, z&#160;níž rostli přímí dědicové starých mimů, herci středověkých francouzských frašek, stejně tak jako herci commedií dell’arte.</p>
			<p class="MLP_text_bez1radku_-12-0- ParaOverride-1">Commedie dell’arte je dosud běžně chápána především jako komedie maškar, volná hra fantazie a&#160;nezávazných symbolů. Skutečná commedie dell’arte však nebyla hrou kosmopolitních masek, nýbrž komedií národních typů. Její maškary, kostýmy a&#160;masky postav jsou ovšem symboly, nikoli však symboly nezávazné. Jejich oděv měl velmi reálný původ a&#160;velmi konkrétní smysl&#160;– smysl, který byl obecenstvu velmi dobře znám. Carlo Goldoni o&#160;tom podává ve čtyřiadvacáté kapitole druhé knihy svých „Pamětí“ velmi poučné svědectví:</p>
			<p class="MLP_text ParaOverride-1">Pantalone je vždycky Benátčan a&#160;obchodník, neboť Benátky byly celou svou historií nejcharakterističtějším obchodním městem Itálie. Jeho šat je benátský kroj&#160;– pantalonovská čepice se nosila v&#160;Benátkách ještě za Goldoniho doby&#160;– a&#160;celý oděv platil za oděv původních obyvatel jaderské laguny. Dottore je z&#160;Bologne, staroslavného univerzitního sídla a&#160;oděn v&#160;talár&#160;– uniformu svého stavu. Arlecchino (jehož variantou, jaksi hrubšího těsta, je Truffaldino) a&#160;Brighella (ve Francii pak Scapino) jsou původem vesničané z&#160;Bergama, známého jako jeden z&#160;nejchudších severoitalských krajů: bída je donutila odejít z&#160;rodných horských údolí a&#160;dát se do služby. Mazanější Brighella se drží panské služby, i&#160;jeho kostým je v&#160;podstatě lokajská livrej. Dovede plavat s&#160;proudem, vyzná se v&#160;tlačenici, není mu cizí ani nějaká ta intrika, jíž prospěje své kapse na účet své méně duchem nadané vrchnosti, a&#160;odejde-li ze služby, volí si zaměstnání, v&#160;němž si přijde na své i&#160;jeho labužnictví, i&#160;jeho smysl pro situace, ve kterých uctivě vyhovíš těm druhým a&#160;přece je napálíš: stává se hostinským. Prostomyslnější Arlecchino či Truffaldino má mnohem míň ustláno na růžích. Na lichometníka v&#160;něm zbylo příliš selské nátury, protlouká se jako sluha od pána k&#160;pánovi a&#160;bere zavděk i&#160;zaměstnáním nosiče. Žije z ruky do úst (toho trápení při zdravém kachním žaludku&#160;– tom jediném, co si odnesl z domova!) a&#160;jeho šat, pozdější domino, není ve skutečnosti nic jiného než hadry chudáka, jedna záplata na druhé a&#160;sešívány z&#160;cárů. I&#160;jeho černá maska je odkaz jeho horské vesnice&#160;– je tak opálený od sluníčka. Říkají mu též Zanni&#160;– což, přeloženo do češtiny, znamená prostě Honza. Odmyslíme-li si rozdíly jižního temperamentu, nemá tento starší bratr Švejkův tak daleko do Honzy našeho lidového podání: má prostě jinou, přirozenější a&#160;prostší logiku než ti „lepší“, proto ho mají za hlupáka. A&#160;má trpce vyslouženou zkušenost: před panstvem je lepší dělat osla, chceš-li si o&#160;něm dál myslit své a&#160;přece s&#160;ním vyjít, chceš-li se bavit na jeho účet a&#160;chceš-li se na jeho účet uživit. Arlecchinův či Truffaldinův vtip nakonec stejně přemistruje panský nevtip jeho mistrů.<span class="CharOverride-2"><span id="footnote-004-backlink"><a class="_idFootnoteLink _idGenColorInherit" href="../Text/sluha_dvou_panu_009.xhtml#footnote-004">1</a></span></span></p>
			<p class="MLP_text ParaOverride-1">Jako u&#160;nás Honza je miláčkem tohoto divadla ten, kterému se chtěli jenom smát: Arlecchino-Truffaldino, střed a&#160;vládce commedie dell’arte po staletí, ten, který nakonec drží všecky její nitky v&#160;rukou. Commedie dell’arte je divadlo po výtce lidové a&#160;je i&#160;výrazem lidové společenské kritiky. Pantalone je téměř ztělesněním Benátek, snad nejdivadelnějšího italského města: obchodník, ne sic z&#160;finančních aristokratů a&#160;vládců „královny moří“, přece však člověk se svým jistým jměním a&#160;jistým postavením. To ho však ani zdaleka ne­ušetří kritiky, často víc než dost jedovaté. A&#160;tím spíš ovšem lidový vtip vysloví svůj téměř odvěký soud nad papírovým intelektuálem, dottorem, kterému přísluší podle společenského žebříčku uznané společnosti té doby právě v&#160;moudrosti postavení nad jiné význačné: dottore je prostě citátový hlupák, jehož učenectví je dobré leda na to, aby vše k&#160;nerozpletení sešmodrchalo a&#160;zkazilo a&#160;bylo zdrojem vší velebnosti jen svému nositeli, stiženému naprostým nedostatkem autokritiky. Taková je commedie dell’arte, když se jí chápe Giordano Bruno, aby ve svém „Svícnaři“ napsal mezi dialogy společensky kritické komedie i&#160;věty, jež se mu později staly osudnými před inkvizičním soudem nejsvětější Církve. Takovou ji nachází Molière i&#160;po něm Carlo Goldoni.</p>
			<p class="MLP_text ParaOverride-1">Typy commedie dell’arte byly odrazem určité konkrétní společenské situace. Byly odrazem onoho ohromného nástupu mladého tehdy a&#160;průbojného měšťanstva, jeho hospodářské síly a&#160;obchodní zdatnosti, odrazem růstu měst v&#160;Itálii, centrále tehdejšího obchodu, soustředěného k&#160;Středozemnímu moři: i&#160;ony byly dětmi renesance. Ale dějinný vývoj šel dále od těchto prvních mohutných a&#160;silných průbojů, šel dále do hloubky i&#160;do šířky a&#160;staré typy komických postav přestávaly odpovídat nové společenské situaci; vývojem doznaly ovšem i&#160;ony proměn, byly však v&#160;divadelní tradici kanonizovány až příliš pevně, než aby se mohly proměnit v&#160;nové typy, zcela přiměřené novým poměrům&#160;– a&#160;přece zůstat samy sebou. Měšťanstvo, zprvu omezená užší část společnosti, postupně opanovává společnost celou a&#160;ruku v&#160;ruce s&#160;tím rozrůstáním se měšťanstvo i&#160;samo vnitřně diferencuje. Divadlo nové doby si žádalo nových typů, ztělesňujících lidi, vyrůstající za nové společenské situace&#160;– ale nebylo již možné, aby vznikli komičtí hrdinové téhož rázu, jako byly postavy commedie dell’arte: Pantalone, dottore, Brighella i&#160;Arlecchino byly stálé statické typy, spojovaly v&#160;sobě lidské vlastnosti v&#160;charakterové zkratce, ne však lidskou psychologii, procházely ze situace do situace nezměněny, dějové zvraty neměnily jejich povahu, nedávaly jim růst a&#160;přetvářet se. V&#160;tom s&#160;sebou nesly typy commedie dell’arte po celý svůj staletý život dědictví, které jim dal kdysi v&#160;kolébce do vínku středověk a&#160;divadlo středověku: jako postavy středověkých alegorií a&#160;her o&#160;mučednících i&#160;svatých byly viděny neproměnně, dány jednou pro vždy&#160;– prostě metafyzicky. Komediantství herců jim dovedlo vdechnout život, temperamentní krev a&#160;maso, ale nemohlo nakonec překonat tu základní skutečnost, že jejich kostra je schéma. A&#160;tu zasáhly důsledky renesance a&#160;jejího duchovního díla i&#160;commedii dell’arte, která byla sama jedním z&#160;výtvorů renesanční kultury. Když vývoj hospodářství přivedl feudální svět a&#160;jeho hospodářský i&#160;společenský řád do krizí, když tyto krize v&#160;duchovní oblasti, církevním a&#160;již i&#160;jen církevnickém křesťanství, ideové nadstavbě feudalismu, vyvolaly odraz stejných krizí v&#160;podobě hádání o&#160;články víry a&#160;v&#160;podobě náboženské mystiky, dochází s&#160;nástupem nové třídy, mladé, plné života, a&#160;proto realistické, k&#160;zvratu i&#160;v&#160;duchovní oblasti: od víry k&#160;rozumu, od mlžného dumání o&#160;věcech božských k&#160;plnému žití skutečnosti, věcí lidských a&#160;nejlidštějších. V&#160;lidech se rodí nové, pozemské a&#160;lidské vidění světa a&#160;člověka a&#160;všecko umění se vydává rychlým, avšak pevným a&#160;neúchylným krokem tou cestou, po níž dospěl největší dědic renesance, William Shakespeare, až k&#160;dodnes nepřekonatelným vrcholkům dramatického ztělesňování člověka a&#160;lidských dějů: ne nevysvětlitelné okolnosti a&#160;dílo náhody, ne řízení nějakých pomyslných sil a&#160;mocností vně lidí, nýbrž lidé sami jsou strůjci všeho dění a&#160;svých osudů, proměňují je a&#160;jsou jimi proměňováni.</p>
			<p class="MLP_text ParaOverride-1">Význam <span class="MLP_znak_kurziva_11b">situace</span> v&#160;dramatu za těchto okolností nutně musí být stále více zastiňován důrazem na <span class="MLP_znak_kurziva_11b">charakter</span> postav. Umění se učí vidět člověka a&#160;události ve vývoji, dialekticky. A&#160;mění se&#160;– byť to nebylo nikde teoreticky vyhlášeno&#160;– i&#160;sám obsah pojmu „typ“: dřív shrnoval jen obecné vlastnosti a&#160;znaky určitého druhu lidí. To však již teď nestačí: je třeba, aby dramatická postava byla krom toho také celým, životným a&#160;plným člověkem, aby měla vedle rysů obecně lidských i&#160;své individuální rysy. Rodí se typ již v&#160;našem dnešním slova smyslu&#160;– ztělesnění obecného v&#160;jedinečném, jak jsou dokladem toho již velké postavy Shakespearovy a&#160;Molièrovy.</p>
			<p class="MLP_text ParaOverride-1">Tento vyšší vývojový úkol však již přesahoval možnosti commedie dell’arte: takový typ předpokládá individualizaci dramatické postavy, to znamená zrušení pevného kadlubu stálých postav, uzavřených do standardizovaných charakterů a&#160;masek. Musila se změnit komedie a&#160;musila se změnit i&#160;metoda její divadelní práce.<span class="CharOverride-2"><span id="footnote-003-backlink"><a class="_idFootnoteLink _idGenColorInherit" href="../Text/sluha_dvou_panu_009.xhtml#footnote-003">2</a></span></span></p>
			<p class="MLP_text ParaOverride-1">Zvrat od „komedie masek“ ke komedii individualizovaných postav se dál různými cestami. Nejradikálněji v&#160;Německu, kde v&#160;polo­vině osmnáctého věku provádí Neuberová symbolické spálení Harlekýna, popření celé jeho předchozí vývojové linie, klestíc tak cestu pozdějšímu dílu Lessingovu a&#160;nástupu tzv. „občanského dramatu“. Plynulou organickou cestou proběhl ten vývoj století předtím ve Francii v&#160;Molièrově tvorbě: Molière zprvu přejímá klasické role commedie dell’arte, ponechává jim ještě jejich tradiční jména, ale již je individualizuje a&#160;povahově prohlubuje. Pak padne i&#160;poslední tradicionální pouto, jména masek, individualizace postav je dovršena tím, že již nenesou ani svým vnějším označením jména typů, nýbrž jména přiměřenější lidem&#160;– jednotlivcům. Šablona je proměněna v&#160;charakter, divadelnímu vývoji otevřena volná cesta a&#160;komedie je plně schopna dávat ve svých postavách výraz těm lidským typům, které nachází kolem sebe v&#160;životě. Touž cestou dochází k&#160;přetvoření commedie dell’arte v&#160;komedii občanskou i&#160;v&#160;samé vlasti klasické komedie, Itálii a&#160;v&#160;jejím nejdivadelnějším městě té doby, Benátkách. V&#160;téže době, kdy provádí na severu Neuberová svou symbolickou popravu, stává se reformátorem italského divadla benátský advokát a&#160;později profesionální divadelní autor Carlo Goldoni, žák Molièrův. S&#160;tím rozdílem, že i&#160;po provedení své reformy, po prosazení „komedií bez masek“, dělá s&#160;tradicí divadla kompromis: píše souběžně „komedie bez masek“ i&#160;komedie starého typu.</p>
			<p class="MLP_text ParaOverride-1">A&#160;to je i&#160;chvíle osudového zvratu v&#160;dějinách commedie dell’arte, chvíle rozchodu jejích společensky kritických realistických a&#160;jejích únikových, poetistických a&#160;formalistických tendencí: když Goldoni dosáhl úspěchu s&#160;komediemi odpoutanými od tradice s&#160;postavami a&#160;dějem vymyšleným, objevil se napodobitel v&#160;podobě spisovatele fantastických románů Pietra Chiariho, který začal uplatňovat své dobrodružné fantasmagorie i&#160;na divadle. Chiari se stal módou a&#160;mezi oběma autory vznikl spor, který hýbal celými divadelními Benátkami.</p>
			<p class="MLP_text ParaOverride-1">Do sporu zasáhl třetí, učený Carlo Gozzi, který v&#160;komedii zesměšnil jak fantastické vymyšlenosti Chiariho, tak později i&#160;„pofrancouzštělé“ novoty Goldoniho „komedií bez masek“ a&#160;v&#160;oblibě u&#160;obecenstva brzy zaujal místo obou téměř nadobro vyřízených dřívějších autorů. Gozzi, staromilec benátské tradice a&#160;lidovosti, viděné však již pouze očima intelektuála, založil styl pohádek s&#160;tradičními postavami commedie dell’arte. A&#160;to byl osudný omyl. Jeho hry neobrazily život, nýbrž vytvářely říši pohádek (viz „Turandot“). Jeho tradiční postavy nebyly a&#160;nemohly již být typy, které obrážejí&#160;– byť v&#160;náznaku hrubě črtaných rysů&#160;– lidi určitého životního prostředí. Byly to oblíbené <span class="MLP_znak_kurziva_11b">maškary</span>, ne již <span class="MLP_znak_kurziva_11b">masky</span>. Gozzi slavnostně zachoval jejich kostým, ne však jejich význam. Pouto mezi symbolem a&#160;realitou, která mu dávala smysl, bylo přerváno jednou provždy. Společensky kritický smysl tradičních postav zahozen a&#160;ztracen, z&#160;commedie dell’arte se stala úniková, šumivě prchavá hra volné fantazie a&#160;nezávazných symbolů. Přes debureauovskou pantomimu se otevřela cesta k&#160;poezii snu a&#160;maškarádám romantiky a&#160;novoromantiky devatenáctého století.</p>
			<p class="MLP_text ParaOverride-1">Stejného úpadku došla pak i&#160;kdysi slavná metoda virtuosního herectví, kterou si kdysi vytvořila klasická commedie dell’arte pro ztělesňování tradičních typů postav: vznikla z&#160;ní manýra hereckých charakterových „oborů“. A&#160;rozvinula se nejvíc právě v&#160;tom žánru úpadkového divadla, který nejvíce zdědil schematické charaktery postav, hrdinského či lyrického páru, sluhovského komického páru, starého komického páru atp.: v&#160;operetě, kde se jí dostalo i&#160;označení „šarží“, míněného zprvu zcela vážně a&#160;bez hanlivého přízvuku.</p>
			<p class="MLP_text_bez1radku_-12-0- ParaOverride-1">Dílo Carla Goldoniho obráží, zvl. v&#160;ranějším autorovu období, poslední dobu slávy a&#160;síly commedie dell’arte, ale zároveň již i&#160;její přerod. Toto postavení na přelomu vývoje přineslo autoru nemalé výhody. Má živelné komediantství staré komedie: šil hry hercům na tělo, měl improvizační lehkost (125 komedií jeho díla ji prokazuje již svým počtem), spolehlivý jevištní cit a&#160;divadelní krev, jež mu dopřála, aby si i&#160;literární polemiky vyřizoval přímo z&#160;jeviště ve formě komedií. Má dar užívat tradičních masek v&#160;jejich plném dosahu komediantské společenské kritiky, avšak dovede již vidět a&#160;prokreslovat v&#160;nich lidské charaktery i&#160;jejich proměnlivost a&#160;vývoj<span class="CharOverride-2"><span id="footnote-002-backlink"><a class="_idFootnoteLink _idGenColorInherit" href="../Text/sluha_dvou_panu_009.xhtml#footnote-002">3</a></span></span>, jejich dialektiku.</p>
			<p class="MLP_text ParaOverride-1">Stěhovavý osud provedl Goldoniho valnou částí tehdejší kulturní a&#160;civilizované Itálie (tj. s&#160;vyloučením krajů od Neapole na jih poloostrova), především severem. Jeho síla a&#160;nejvlastnější domov však byl v&#160;Benátkách&#160;– tak důkladně, že odchod do ciziny v&#160;pozdějších letech autorova života znamenal zároveň pád jeho komické múzy. Nebyly to však Benátky dóžecího paláce, svatého Marka a&#160;zlaceného světcova lva, nýbrž Benátky tržiště a&#160;burzy na Ponte di Rialto, Benátky středních měšťanských pokojů, všedních uliček a&#160;nábřeží.</p>
			<p class="MLP_text ParaOverride-1">I&#160;Benátky, stejně jako stará komedie, prožívaly za těch časů poslední léta své slávy: Benátky, odvěká republika a&#160;středisko mezinárodního námořního obchodu, proniknuté čilým ruchem obchodu od velkých transakcí až po drobné handrkování, jsou v&#160;té době spjaty s&#160;ostatním světem tisícerými svazky obchodních přátelství, závazků i&#160;vztahů vysoce organizovaného italského peněžnictví, jež se stalo vzorem a&#160;základem všeho pozdějšího kapitalistického hospodářství. Než Goldoniho Pantalone už leckdy utrousí poznámku, že jeho finance nejsou takové, jak by si přál. Těžiště mezinárodního obchodu se přeneslo ze Středomoří na břehy Atlantiku, k&#160;Španělům, Angličanům a&#160;Francouzům, a&#160;dosud nikým nepokořené baště italského obchodního hospodářství pomalu ale jistě začíná lámat vaz vývoj, k&#160;němuž kladla před půl tisíciletím průbojně a&#160;slavně základy. Na Benátčany doléhá konkurence novějších mocností zámořského obchodu&#160;– a&#160;Goldoni hájí ve „Vtipné vdovičce“ prvenství svého národa a&#160;své země, když dává italskému nápadníku zvítězit nad anglickým, španělským a&#160;francouzským soupeřem&#160;– a&#160;to s&#160;notnou dávkou karikaturního umu. Benátky se stávají Goldonimu téměř světovým názorem. Nebyl uvědomělý programatik a&#160;vůbec už ne ideolog&#160;– byl komediant, který prostě žil duchem své doby a&#160;své vlasti a&#160;díval se očima hereckého divadla, které už svou podstatou nikdy nemůže být jiné než reálné a&#160;realistické: otevřené a&#160;přímé měšťanské republikánství staré tradice, hlas tehdy pokrokové nastupující třídy mluví v&#160;jeho komedii, když dává v&#160;„Hostinské“ („Mirandolině“) vyhrát mladé pracovité měštce nad karikaturami pravých i&#160;falešných šlechticů, kteří byli tehdy domovem ve většině ostatních italských měst. A&#160;prostředí republiky mu ukázalo již i&#160;další, vyšší a&#160;teprve rodící se společenský rozpor než rozpor šlechtice a&#160;měšťáka&#160;– který ostatně byl pro Benátčana zahraniční věcí. V&#160;průplavech a&#160;na dlažbě klikatých benátských uliček, v&#160;prostředí na tehdejší poměry velkoměstském, se rodila nová společenská třída ze sluhů a&#160;služtiček měšťanských domů, z&#160;nosičů, z&#160;lidí bez domova, živících se jen prodejem své pracovní síly z&#160;ruky do úst. V&#160;komediích se objevují motivy konfliktu mezi měšťanostou a&#160;jeho sluhou. Goldoni vidí tyto rozpory ovšem mnohem méně jasně než rozpor šlechtice a&#160;měšťáka, Itala a&#160;Angličana či Španěla. Avšak sluha v&#160;jeho komedii již dovede otevřeně vyhrát nad svým měšťanským pánem. A&#160;Truffaldino ze „Sluhy dvou pánů“ není osamocen: v&#160;„Kurážném děvčeti“ je osou komedie služka, která dokáže všem svým protihráčům z&#160;řad renomovaných měšťanostů, že je ve všem všudy chytřejší než oni&#160;– i&#160;v&#160;doktorově vědě.</p>
			<p class="MLP_text ParaOverride-1">Goldoni je i&#160;z&#160;druhé stránky dítětem svého století, které prožil téměř celé.<span class="CharOverride-2"><span id="footnote-001-backlink"><a class="_idFootnoteLink _idGenColorInherit" href="../Text/sluha_dvou_panu_009.xhtml#footnote-001">4</a></span></span> Je to století Antoina Watteaua, století Giacoma Casanovy (který ostatně v&#160;benátské divadelní válce o&#160;vymyšlenou a&#160;tradiční komedii vystoupil na Goldoniho straně) i&#160;pandura Trencka. Století galantních dobrodružství a&#160;soubojů, století rokoka, jehož poženštělý kostým připouští alespoň po optické stránce jako pravděpodobnou nebo alespoň možnou záměnu děvčete a&#160;mladého muže, v&#160;rokokové literatuře tak oblíbenou (odtud motiv Beatrice a&#160;Florinda ve „Sluhovi dvou pánů“). Goldoni má jeho smysl pro zápletku, ruch a&#160;proměnlivost života. Má&#160;– a&#160;to je patrné právě u&#160;dramatika&#160;– jeho smysl pro lehký letmý eroticky zabarvený vtip, břitkost dialogu, slovní situace, významové kontrasty a&#160;detail jazykové stavby. Mistrně pracuje s italskými dialekty<span class="CharOverride-2"><span id="footnote-000-backlink"><a class="_idFootnoteLink _idGenColorInherit" href="../Text/sluha_dvou_panu_009.xhtml#footnote-000">5</a></span></span> a&#160;charakterizuje své postavy nejrůznějšími jazykovými rejstříky, od mluvy vybroušené a&#160;literární až po výrazy od škopku.</p>
			<p class="MLP_text_bez1radku_-12-0- ParaOverride-1">Inscenátoru „Sluhy dvou pánů“ třeba položit na srdce především základní zásadu: Nesnaž se hrát komedii tak, jako ji hrál Goldoniho Truffaldino Sacchi&#160;– jinak zabiješ její myšlenku. Tradiční kostýmy commedie dell’arte měly konkrétní význam a&#160;společenský dosah pro obecenstvo, které prožilo dobu plné komediantské slávy z&#160;první ruky; to ještě rozumělo jejich smyslu. Pro našeho diváka (a divadelníka ostatně stejně) je to už jen maškaráda a&#160;ten vývoj nelze ničím oddisputovat. Jediné řešení je přenést hru do civilu Goldoniho doby&#160;– tj. do rokoka. Jedině tak bude divák vidět v&#160;postavách to, co má&#160;– totiž lidi především.</p>
			<p class="MLP_text ParaOverride-1">Druhé úskalí hry je v&#160;těch situacích, kde vystupuje&#160;– pro naše poměry rušivě&#160;– divadelní konvence goldoniovské a&#160;předgoldoniov­ské doby. V&#160;textu je to především přemíra „řečí stranou“, z&#160;nichž dobrá polovina se dá adresovat některému ze spoluhráčů na scéně nebo radši škrtnout. V&#160;situaci a&#160;akcích jsou to výpraskové scény, dědictví commedie dell’arte, ve střední Evropě nadto ještě znešvařené dědictvím obhroublých hanswurstiád. Je ovšem smutná pravda, že ještě u&#160;nás za první republiky pokládala každá „řádná“ měšťácká milostpanička za docela normální věc nafackovat služce a&#160;že v&#160;dobách komedie byla taková praxe tím spíš normálním zjevem, nad kterým se nikdo nepozastavoval, ani sluha, který to bral za provozní riziko své sluhovské existence. Avšak pro naše cítění nesmí být Truffaldino <span class="MLP_znak_kurziva_11b">ponížen</span>: nesnese naturalistický výprask, nýbrž scénu, zmírněnou, hranou rychle a&#160;se srdečným, ne škodolibým humorem.</p>
			<p class="MLP_text ParaOverride-1">Za třetí: Nestačí ujasnit si společenské postavení a&#160;význam jednotlivých postav, jak vyplývají v&#160;základních rysech z&#160;děje, situací a&#160;jednání hrdinů. Smysl hry je především v&#160;detailu, a&#160;zvláště v&#160;detailu dialogu. Tam je tón společenské revolty, ať v&#160;Truffaldinově filozofii o&#160;ponaučeních sluhům a&#160;ponaučení panstvu (I, 6), nebo v&#160;Smeraldininých filipikách o&#160;nespravedlivém údělu ženského pohlaví. A&#160;pro Goldoniho dialog je vůbec zásadně důležité ostré pointování vět, jazyková hra a&#160;významové kontrasty vět, položených vedle sebe. Viz jazykovou komiku Truffaldinova&#160;– jím samým ovšem nezamýšleného&#160;– stupňování paniky hned ve vstupní scéně: „… čeká, až se vrátím s&#160;odpovědí.&#160;– Stačí vám to?&#160;– Nebo chcete ještě něco?&#160;– Tím se přece nenecháme vyrušit.“ Viz i&#160;jazykové situace v&#160;sc. 20 prvního aktu, kdy až do otevřeného prozrazení Beatrice používá soustavně takových přídavných jmen, zájmen a&#160;slovesných tvarů, jakých může použít i&#160;muž i&#160;žena&#160;– tj. aniž oslovený pozná rod mluvícího: její hra na muže tím mizí nebo je alespoň záměrně oslabena, ale jako žena se ještě neprojeví. Atd., atp.</p>
			<p class="MLP_text ParaOverride-1">V&#160;motivacích hry jsou dvě slabiny, na něž je lépe upozornit předem: v&#160;obědové scéně (tradiční nejslavnější scéně komiků) Beatrice a&#160;Pantalone zruší Truffaldinovu labužnickou objednávku na oběd, ale pak jsou jim servírována jídla podle původní objednávky, aniž je rozpor vysvětlen: Goldonimu prostě vytanula na mysli dodatečně účinná obědová scéna a&#160;napsal ji, aniž se staral, že tím vyvrací svůj vlastní předcházející text. Zde nezbývá než přejít rychle slabinu hry v&#160;expozici oběda nebo ji škrtnout. Buď jak buď&#160;– komedie připouští volnější logiku a&#160;v&#160;spádu hry ten rozpor zatím po dvě století nevadil&#160;– lze se tedy z&#160;nouze spokojit s&#160;touto útěchou. Vážnější je druhá nejasnost: Florindova historie. I&#160;Florindo (jako ostatně všecky postavy této hry) je dědictvím staré komedie&#160;– byla to role milovníka, jehož historie není tak zcela bez poskvrnky. Zde Florindova historie je vržena jako stín vážnější zápletky do jasného veselí komedie. Florindo ovšem není vinen vraždou Beatricina bratra&#160;– jeho nevina je však i&#160;jím samým jen letmo naznačena, zatím co podezření je několikrát zdůrazněno. Nemá-li být pokřiven Beatricin poměr k&#160;němu, musí se divák brzy dovědět, že Florindo Frederica nezabil. Zde záleží na tom, aby motivy podezření byly zeslabeny na nejnutnější míru&#160;– a&#160;především na tom, aby představitel Florinda svým podáním role diváku podezření vyvracel, ne je zámlkami potvrzoval.</p>
			<p class="MLP_text ParaOverride-1">Poslední místo, na jehož interpretaci je třeba dát pozor, je finále hry, závěrečná Truffaldinova řeč. Z&#160;věty „Doufám, už pro ten báječný nápad, že mi panstvo s&#160;veškerou úctou promine“ nesmí znít omluva, nýbrž ironie: celá role Truffaldina musí být od počátku stavěna plánovitě k&#160;tomuto vyznění komedie, kdy sluha je suverén, jediný sám sebou plně jistý pán jeviště, který triumfálně odchází ze scény, nechávaje kolem sebe a&#160;za sebou panstvo s&#160;otevřenou hubou.</p>
			<p class="MLP_text ParaOverride-1">Konečně závěrečná poznámka: „Sluha dvou pánů“ <span class="MLP_znak_kurziva_11b">není</span> komedie o&#160;jedné roli a&#160;desíti epizodách, které přihrávají Truffaldinovi. Postava Truffaldina vyzní svým plným smyslem a&#160;bude i&#160;kome­diantsky účinná teprve tehdy, budou-li i&#160;ostatní role obsazeny a&#160;hrány stejně důkladně a&#160;poctivě. Vtip komedie tkví ne pouze v&#160;postavách samých, nýbrž ve vzájemných <span class="MLP_znak_kurziva_11b">vztazích</span> jednotlivých postav.</p>
			<p class="MLP_text ParaOverride-1">„Sluha dvou pánů“ je komedie rychlého spádu. Děj se nesmí ani na chvíli zastavit, její vtip však není v&#160;<span class="MLP_znak_kurziva_11b">tempu</span>, nýbrž v&#160;<span class="MLP_znak_kurziva_11b">temperamentu</span>. Je to typicky jižní komedie a&#160;na to není radno zapomínat. Její základní ladění je plné plenérové světlo a&#160;hráno con brio.</p>
			<p class="MLP_dopis_podpis ParaOverride-1">JP</p>
			<hr class="HorizontalRule-1"/>
			<div class="_idFootnotes">
				<div id="footnote-004" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/sluha_dvou_panu_009.xhtml#footnote-004-backlink">1</a>  Pantalone, Dottore, Brighella a&#160;Truffaldino byly čtyři hlavní postavy komedie, k&#160;nim narostla brzy celá kolekce dalších: Capitano (ve Francii Scaramouche)&#160;– dědictví panských válek a&#160;žoldnéřského stavu, Arlecchinova partnerka různých jmen, označovaná obecně jako služtička (servetta&#160;– pozdější subretta) a&#160;někdy zamilovaně holubička (Colombina), a&#160;milenci. Připomeňme však rovnou, že sentimentální milenci, tak zpopulárnělí v&#160;srdcervoucí podobě „Komediantů“ Leoncavallových, patří ve staré komedii do druhé garnitury rolí a&#160;<span class="MLP_znak_kurziva_9b CharOverride-3">nikdy</span> to nejsou sluhovské role.</p>
				</div>
				<div id="footnote-003" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/sluha_dvou_panu_009.xhtml#footnote-003-backlink">2</a>  Commedie dell’arte byla improvizované divadlo, herci měli sotva hrubou osnovu děje, promluvy a akce svých postav improvizovali na jevišti. To bylo umožněno právě standardizací postav, jejich stálým charakterem, chováním, obvyklými situacemi, kostýmem i mluvou (dialektem – u každé postavy jiným), které dávaly herecké improvizaci spolehlivou základnu a byly jí odrazovým můstkem. Hodně pravdy má Goldoni, když praví, že improvizovaný ráz komedie byl dílem nouze – vznikl z nedostatku literárních textů pro potřeby lidových komediantů. To však neznamená, že by produkce komediantů dell’arte byly nízké úrovně. Goldoni sám vyzdvihuje v „Pamětech“ kvality Arlecchina Sacchiho, pro něhož psal své komedie s ústředními postavami Arlecchina či Truffaldina: jeho improvizované projevy se opíraly o tvorbu nejvýznačnějších literárních komických autorů, básníků, řečníků i filozofů, dovedl do nich vplétat myšlenky Senekovy, Ciceronovy, Montaignovy atp.</p>
					<p class="MLP_pozn_pod_carou ParaOverride-1">Jakmile padá standardizace postav, tj. základ a opora hereckých improvizací, vzniká nutnost pevného textu. V barokním divadle se vy-tváří forma comédie mixte (ve Francii), kdy část textu je libreto, část již pevný dialog. V Itálii samé se Goldoni zprvu snaží prosadit závazné, pevně psané dialogy mileneckých rolí – vážnějšího, lyričtějšího a tím i literárnímu nástupu přístupnějšího prvku hry; představitelé klasických čtyř komediantských typů se však dlouhou dobu brání literárně vázanému dialogu a berou Goldoniho text jen jako základ, východisko k extemporovaným dialogům. Teprve po delší době – pevně vlastně až u komedií bez klasických masek – vzniká divadlo s důsledně pevně stanovenou literární předmluvou dialogů.</p>
				</div>
				<div id="footnote-002" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/sluha_dvou_panu_009.xhtml#footnote-002-backlink">3</a>  Vzpomeňme ve „Sluhovi dvou pánů“ např. Klárinky, rovněž zděděné z&#160;osvědčené zásobárny staré komedie a&#160;k&#160;tomu pouze epizodní postavy: na začátku je to ještě jen ufňukaná naivka, ale na konci hry, poučena hubatou lidovou moudrostí své služky, dovede už spořádat svého nastávajícího téměř paničkovsky zkušeně.</p>
				</div>
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/sluha_dvou_panu_009.xhtml#footnote-001-backlink">4</a>  Narozen v&#160;Benátkách 1707, zemřel v&#160;Paříži 1793.</p>
				</div>
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/sluha_dvou_panu_009.xhtml#footnote-000-backlink">5</a>  Tato část jeho umění je, bohužel, nepřeložitelná: v&#160;češtině znamená dialekt vždycky vesnici, v&#160;italštině (zvl. při dlouho trvající politické roztříštěnosti země) kraj včetně jeho hlavního města.</p>
				</div>
			</div>
		</div>
</body>
</html>